# Metro 2033
- Potoki wypływające na zewnątrz z tej rury, jak mu się zdało, były tym samym, co eter nieśpiesznie płynący tunelami, ale te w rurze były zaropiałe, czymś zakażone, niespokojne i wrzące, a w tych miejscach, gdzie nabrzmiałe od napięcia rury pękały, owa ropa wylewała się na świat, przynosząc rozpacz, mdłości i szaleństwo wszystkim żywym stworzeniom…
- „Czytałem kiedyś, że Kałasznikow był dumny ze swojego dzieła, z tego, że jego automat jest najpopularniejszy na świecie. Mówił, że jest szczęśliwy, że to właśnie dzięki jego konstrukcji granice ojczyzny są bezpieczne. Nie wiem, gdybym ja wymyślił ten mechanizm, to chybabym zwariował. Pomyśleć tylko, że właśnie za pomocą twojego wynalazku dokonuje się większość zabójstw na Ziemi! To nawet straszniejsze niż być wynalazcą gilotyny”.
- Artemowi ta idea wydała się bardzo dziwna. Po co było najpierw karać wszystkich śmiercią, by potem poświęcać własnego syna, żeby wszystko było znów jak na początku? I to przy założeniu, że jest się wszechmocnym?
- Na przykład mówią tam, że główne przymioty Boga to miłosierdzie, dobroć, skłonność do przebaczania, że jest Bogiem miłości, że jest wszechmogący. Ale przy tym za pierwszy akt nieposłuszeństwa człowiek został wygnany z raju i stał się śmiertelny. Potem niezliczona liczba ludzi umiera, ale co tam, i pod koniec Bóg posyła swojego syna, żeby zbawił ludzkość. I ten syn sam ginie straszną śmiercią, a przedtem wzywa Boga i pyta, czemu go opuścił. I po co to wszystko? Żeby swoją krwią odkupić grzech pierwszego człowieka, którego Bóg sam sprowokował i ukarał, i żeby ludzie powrócili do raju i znów byli nieśmiertelni. To jakiś bezsensowna kołomyja, przecież można było po prostu nie karać ich wszystkich tak surowo za to, czego nawet nie zrobili. Albo darować karę ze względu na przedawnienie. Ale po co poświęcać ukochanego syna i jeszcze go zdradzać? Gdzie tu miłość, gdzie skłonność do
- Dopiero teraz zaczynał naprawdę rozumieć tęsknotę, którą słyszał w głosach staruszków wspominających przeszłość, wracających w swojej wyobraźni do miasta, w którym kiedyś mieszkali. Dopiero teraz zaczął zdawać sobie sprawę, jak daleko od swych dawnych osiągnięć i zdobyczy znajduje się teraz człowiek. Jak dumnie szybujący w powietrzu ptak, który, śmiertelnie ranny, spadł na ziemię, żeby zaszyć się w jakiejś dziurze i tam cicho umrzeć. Przypomniała mu się podsłuchana dyskusja ojczyma i Huntera. Czy człowiek może przeżyć, a nawet jeśli tak, czy będzie to ten sam człowiek, który ujarzmił świat i pewną ręką nim rządził? Teraz, kiedy Artem sam mógł ocenić, z jakiej wysokości ludzkość spadła w otchłań, jego wiara w piękną przyszłość ostatecznie się ulotniła.
