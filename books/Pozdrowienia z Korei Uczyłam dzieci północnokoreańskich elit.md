# Pozdrowienia z Korei Uczyłam dzieci północnokoreańskich elit
- To byli najbystrzejsi studenci w Korei Północnej, jednak na zdjęcia siedziby ONZ, Tadż Mahal czy piramid w Gizie patrzyli z niezbyt mądrymi minami, nie mając pojęcia, co przedstawiają. Kilku osobom udało się odgadnąć nazwy i położenie wieży Eiffla oraz Stonehenge, ale dopiero po długotrwałym jąkaniu się i plątaniu. Prawie nikt nie wiedział, jaki kraj pierwszy wysłał ludzi na Księżyc, mimo że specjalizowali się w naukach ścisłych. Większość nie miała pojęcia, w którym roku wynaleziono komputery; dopiero po długich naradach jedna z drużyn zaryzykowała odpowiedź: 1870.
- Byli też dumni z Pjongjańskiego Krytego Stadionu. Żaden z nich jednak nie dodał do tych opowieści słów, które zwykle towarzyszą radom, jakie miejscowi dają przyjezdnym: „Musi się tam pani wybrać w przyszłym tygodniu” czy „Zaprowadzę panią”. Nikomu nie wolno było nigdzie chodzić z własnej inicjatywy, bez zezwolenia.
- Śpiewałam razem z nimi, ale nie mogłam się oprzeć wrażeniu, że gdyby zastąpić słowo „Jezus” określeniem „Wielki Przywódca”, treść nie różniłaby się tak bardzo od niektórych północnokoreańskich pieśni, skandowanych przez moich studentów kilka razy dziennie.
- Opowieści – ten świat wydawał się ich pełen. Rzadko ktokolwiek widział Kim Dzong Ila na własne oczy, więc wszystko, co o nim słyszeliśmy, było opowieścią z drugiej ręki. A moi chrześcijańscy koledzy mieli także własne historie w swojej Biblii.
- W weekendy widziałam, jak cała grupa o szóstej rano pracuje w polu albo ćwiczy, ale kiedy pytałam ich, jak spędzili poranek, odpowiadali, że spali do późna, nawet do jedenastej, i są bardzo wypoczęci.
